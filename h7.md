# h7 Moduuli / oma miniprojekti

Aion toteuttaa pienen moduulini niin, että yritän rakentaa LAMP-stackin. Eli käytetään ja hyödynnetään Linux-käyttöjärjestelmää, Apache-webbipalvelinta, MariaDB-tietokantaa ja Python-ohjelmointikieltä tässä moduulissani.
Olen näköjään vastarannan kiiski, sillä Teron toive oli keksiä jotain originellimpaa kuin Apachen hyödyntäminen, niin ajatuksenihan sitten alkoivat vain pyöriä sen ympärillä...

Aloitin ensin luomalla Vagrantissa uuden koneen ja asentamalla isäntäkoneelleni kaksi orjaa. Hyväksyin avaimet ja testasin yhteyden toimimisen komentaen `sudo salt '*' cmd.run 'hostname -I'`.
En käy tätä vaihetta sen tarkemmin läpi, sillä tämä löytyy jo h2-raportistani selkeästi eriteltynä.

![](https://github.com/LiisaLesonen/palvelintenhallinta/blob/main/images/7aavaimet.png)

Aloitin asentamalla ensin käsin Apachen isäntäkoneelle. Asensin curlin ja tarkastelin `curl localhost` -komennolla, josta tuli Apachen oletussivun HTML-koodia. Loin isäntäkoneelle hakemiston `sudo mkdir -p /srv/salt/apache`, ja sinne loin init.sls -tiedoston. Käytin samanlaista tiedostosisältöä kuin h4-viikkoharjoituksessa, joka löytyy Karvisen kotisivuiltakin, jolloin samaan aikaan asennetaan Apache, korvataan testisivu ja tarkistetaan demonin pyöriminen. Tämän jälkeen komensin `sudo salt ’*’ state.apply apache` orjakoneille onnistuneesti. 

![](https://github.com/LiisaLesonen/palvelintenhallinta/blob/main/images/7aapache.png)

Orjakoneellakin näkyy tämä uusi Apache-sivu curlilla tarkastaen. 

![](https://github.com/LiisaLesonen/palvelintenhallinta/blob/main/images/7apachecurl.png)

Tämän jälkeen loin /srv/salt/-kansioon hakemiston `skriptit`, jonne lisäsin skriptit.sh-tiedoston. Tähän tiedostoon kirjoitin skriptejä pakettien asennukseen ja echolla kerroin mitä tehdään sekä vastataan automaattisesti samalla ”tyhmiin kysymyksiin” Teroa mukaillen yes.

![](https://github.com/LiisaLesonen/palvelintenhallinta/blob/main/images/7askriptita.png)

Tämän jälkeen loin samaan hakemistoon init.sls-tiedoston, johon määrittelen tämän tilan asetukset ja laitetaan oikeudet kuntoon. 

![](https://github.com/LiisaLesonen/palvelintenhallinta/blob/main/images/7askriptitinit.png)

Tämän jälkeen ajoin tilan isäntäkoneelta minioneille `sudo salt ’*’ state.apply skriptit` ja tämähän meni läpi onnistuneesti tulosteen mukaan.

Testasin tämän jälkeen orjalla silkkoja totuuksia kirjoitellen, että Python myös tosiaan toimii sielläkin. Tässä pientä testiä: 

![](https://github.com/LiisaLesonen/palvelintenhallinta/blob/main/images/7apython.png)

Nyt pitää vielä kokeilla sitä tietokannan asennusta.
Ensin tein palomuuriin reiän, asensin käsin isännälle onnistuneesti MariaDB:n, sitten yritin samaa orjakoneille. En saanut init.sls-tiedostoa luomalla asennettua orjille tietokantaa:

![](https://github.com/LiisaLesonen/palvelintenhallinta/blob/main/images/7amariadb.png)

Virhekoodi näyttää myös erikoiselta, ilmeisesti pitäisi odottaa jotain tunteja, syystä että...?
Pienesti kikkailemalla sain hommaa hieman eteenpäin, mutta en nyt kuitenkaan maaliin
(sisennykset ovat oikein "pkg:s" jälkeen, vaikka tuossa kuvassa ei näykään, eli taas 2 riviä alkuun tyhjää):

![](https://github.com/LiisaLesonen/palvelintenhallinta/blob/main/images/7amariadberrorping.png)

Eli kuitenkaan tätä tietokantaserveriä en saanut asennettua yrityksistä huolimatta eikä minulle ole tutkimisellakaan selvinnyt mikä meni vikaan, enkä viitsi sekoilla sellaista mistä en ole varma mitä tehdä. Kaiken lisäksi kadotin tämän yhteydessä tosiaan myös yhteyden näihin orjakoneisiin…<br></br>
Yhteyden sain kuitenkin takaisin ja se on muodostettu, kun laitoin palomuurin kokonaan pois päältä, mutta en ole oikein varma mitä nyt tehdä, kun asennus ei kuitenkaan pelaa vieläkään, niin jätän tämän moduulin nyt tähän ennen kuin pääni kohta räjähtää tämän ansiosta.

![](https://github.com/LiisaLesonen/palvelintenhallinta/blob/main/images/7asudosaltping3.png)

Valitettavasti tämä ei mennyt ihan maaliin asti putkeen eikä tätä voi esitellä rinta ylpeydestä pörheänä tiistain luennolla, mutta tulipahan ainakin kokeiltua uutta. En onnistunut moduulissani niin sanotusti keksimään pyörää uudelleen, mutta olen kuitenkin ihan tyytyväinen tekeleeseeni. Tässä tuli hyödynnettyä kurssin tekniikoita omasta mielestäni monipuolisesti ja sai raapia päätäkin.
Kiitos Tero Karviselle opetuksesta ja kurssista!

## Lähteet
Karvinen Tero. 2018. Apache User Homepages Automatically – Salt Package-File-Service Example. Luettavissa: https://terokarvinen.com/2018/apache-user-homepages-automatically-salt-package-file-service-example/. Luettu 7.12.2023.<br></br>
Karvinen Tero. 2023. Infra as Code 2023 / Palvelinten Hallinta 2023 syksy. Luettavissa: https://terokarvinen.com/2023/configuration-management-2023-autumn/. Luettu 7.12.2023.<br></br>
Karvinen Tero. 2018. Install MariaDB on Ubuntu 18.04 – Database Management System, the New MySQL. Luettavissa: https://terokarvinen.com/2018/install-mariadb-on-ubuntu-18-04-database-management-system-the-new-mysql/. Luettu 8.12.2023.<br></br>
Karvinen Tero. 2023. Salt Vagrant – automatically provision one master and two slaves. Luettavissa: https://terokarvinen.com/2023/salt-vagrant/. Luettu 7.12.2023.<br></br>
