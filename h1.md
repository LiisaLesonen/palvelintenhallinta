Tehtävät pohjautuvat Tero Karvisen Palvelinten Hallinta 2023 syksyn kurssin tehtävänantoihin. Suoritan kurssin tehtävät Asus ROG Strix G15-kannettavalla, jossa on käyttöjärjestelmänä Windows 11 Home, 
tietokoneesta löytyy RAMia 16 Gt, näytönohjain on NVIDIA GeForce RTX 3060 ja suorittimena on AMD Ryzen 7 5800H. Itse tehtävät teen VirtualBoxin kautta asennetulla Debian 12 käyttävällä Linux-virtuaalikoneella. 
Tämän tehtävän tekemiseen aikaa meni noin 5 tuntia, perjantaina 27.10.2023 suurin piirtein klo 14–19.

# h1 Viisikko
## x) Tiivistelmät
•	GitHubin käyttö: Ensin rekisteröidytään tai kirjaudutaan GitHubiin, ja uutta repositorya luodessa on ensisijaisen tärkeää sisällyttää README.md -tiedosto siihen, jotta vältytään myöhemmin ongelmilta, ja luodut tiedostot päätetään myös .md -päätteisiksi. 
Teksti kirjoitetaan MarkDownilla ja tallennuksen jälkeen se julkaistaankin.
(Karvinen, 2023)

•	Salt: Salt-komennoilla voidaan suorittaa erilaisia hallintaoperaatioita, kuten ohjelmistojen asennuksia, konfiguraatioiden muokkauksia ja hallita palvelimia. Salt-komentoja suoritetaan paikallisesti, ja tulokset nähdään oitis. Tämä on erityisen hyödyllistä harjoitellessa ja testatessa. Samat Salt-komennot toimivat sekä Linuxissa ja Windowsissa. 
Tärkeimmät funktiot ovat pkg, file, service, user ja cmd. Saltissa hyödynnetään Master-Slave -asetelmaa.
(Karvinen, 2021)

## a) Saltin asennus
Varmistin ensin Karviselta onko ok tehdä tätä kurssia samalla virtuaalikoneella kuin Linux Palvelimet -kurssia. Oli ok, joten aloin tehdä tätä tehtävää samalla tutulla virtuaalikoneella.
Eli lähdin asentamaan Saltia ensin pakettien päivittämisen jälkeen ($ sudo apt-get update) komentaen seuraavasti:

![](https://github.com/LiisaLesonen/palvelintenhallinta/blob/main/images/1asennus.png)

Asennus onnistui moitteettomasti ja ongelmitta.

## b) Viisi tärkeintä

### pkg.installed
Testasin ensin mikä versio Saltista minulla on ja sitten käytin pkg-komentoa ohjeiden mukaan:

![](https://github.com/LiisaLesonen/palvelintenhallinta/blob/main/images/1bpkginstalled.png)

Tree-paketin asennus ainakin onnistui, sillä succeeded-kohdassa näkyy 1 muutos ja failedissa 0. Sen jälkeen poistin tämän paketin onnistuneesti:

![](https://github.com/LiisaLesonen/palvelintenhallinta/blob/main/images/1bpkgremoved.png)

### file.managed
Tässä luodaan tai hallitaan Saltilla tiedostoa, tiedosto luodaan tyhjänä /tmp-hakemistoon.

![](https://github.com/LiisaLesonen/palvelintenhallinta/blob/main/images/1bfilehelloliisa.png)

Tässä tiedoston sisällöksi asetetaan "foo".

![](https://github.com/LiisaLesonen/palvelintenhallinta/blob/main/images/1bfilemoiliisa.png)

Tämä komento taas poistaa tämän tiedoston.

![](https://github.com/LiisaLesonen/palvelintenhallinta/blob/main/images/1bfileabsentliisa.png)

### service.running
Tässä demonilla käynnistetään Apache2, mutta se olikin jo käynnissä edellisen kurssin pohjilta.

![](https://github.com/LiisaLesonen/palvelintenhallinta/blob/main/images/1bservicerunning.png)

Sitten sammutetaan tai ”tapetaan” onnistuneesti, ja localhostiin ei enää saakaan yhteyttä tämän jälkeen:
 
![](https://github.com/LiisaLesonen/palvelintenhallinta/blob/main/images/1bservicedead.png)

### user.present
Käsittääkseni tässä tarkastellaan onko käyttäjäni ”liisal” kirjautunut sisään ja onhan se:

![](https://github.com/LiisaLesonen/palvelintenhallinta/blob/main/images/1bpresentliisa.png)

Tässä taas yritetään poistaa käyttäjääni, ja se ei onnistu - ja hyvä niin! Arvelisin sen johtuvan superkäyttäjäroolistani.

![](https://github.com/LiisaLesonen/palvelintenhallinta/blob/main/images/1babsentliisa.png)

### cmd.run
Komensin ohjeiden mukaisesti:

![](https://github.com/LiisaLesonen/palvelintenhallinta/blob/main/images/1bcmdrun.png)

Tässä luodaan taas tyhjä tiedosto (aiemminhan se poistettiin) onnistuneesti. Näkyy succeeded ja changed 1, jotka myös kertovat, että se on luotu uudelleen.
Tuo pid=4983 on yksilöllinen prosessitunnus, ja retcode=0 tarkoittaa return code 0, joka myös tarkoittaa onnistunutta prosessia.

(Karvinen, 2021, Packet Coders, 2022 & Tutorialspoint, 2023)

## c) Idempotentti
Idempotentti tarkoittaa, että komentoa voidaan suorittaa monia kertoja, mutta muutokset tapahtuvat vain, jos niitä tarvitaan, eli ei tapahdu yhtään mitään, jos komento on suoritettu jo aiemmin ja tila on haluttu. 
Tämä onkin hyvä palvelintenhallinnassa, jotta vältytään tarpeettomilta tai mahdollisesti vahingollisilta toimenpiteiltä.
Pähkäilin hetken, mitä komentoja voisin yrittää ajaa, jotta idempotentti-aspekti toteutuu, mutta en oikein keksinyt tähän hätään mitään maata mullistavaa. 
Lähden valjastamaan tätä a-kohdan Apache2-komennon pohjalta uusiksi. Eli viimeisenä suljin Apache2:n, ja kokeillaan nyt uudestaan sitten sulkea se, eli ei pitäisi tapahtua mitään ja ei tapahdukaan:

![](https://github.com/LiisaLesonen/palvelintenhallinta/blob/main/images/1cimpdead.png)

Kommentissa lukeekin, että Apache2 on jo alhaalla ja ei tosiaan tapahtunut mitään muutoksia. Seuraavaksi kytken Apache2:n taas päälle:

![](https://github.com/LiisaLesonen/palvelintenhallinta/blob/main/images/1cimprunning.png)

Tässä näkyykin muutoksia, kommentissa näkyy, että Apache2 on taas kytketty päälle, muutoksissa samoin ja succeeded 1 kohdassa näkyy myös 1 muutos.

## d) Tietoa koneesta
Nyt kerään tietoa koneesta Saltin avulla. Syötin ensin $ sudo salt-call –local grains.items -komennon, josta tuli todella pitkä tulostus, sisältäen muun muassa tietoja VirtualBoxin BIOSista, oman koneeni CPU eli prosessori, 
IP-osoite, kernelistä eli Linuxin ytimestä tietoja, Saltin versio jne. Lisäksi tulostui esim. viime kurssilla asentama Python-paketti ja sen versiot. Tässä kuvakaappaus yhdistelemällä rivejä sieltä täältä, mitä mainitsinkin jo:

![](https://github.com/LiisaLesonen/palvelintenhallinta/blob/main/images/1dlocalgrainsitem.png)

Tiivistetään vähän tietoja pidentämällä äsken käytettyä komentoa, eli tässä tulostui, että käyttöjärjestelmäni on Debian 12-versio ja käytän Virtual Boxia.

![](https://github.com/LiisaLesonen/palvelintenhallinta/blob/main/images/1dlocalgrainsitempidempi.png)

## Lähteet
Karvinen Tero. 2023. Create a Web Page Using Github. Luettavissa: https://terokarvinen.com/2023/create-a-web-page-using-github/. Luettu 27.10.2023.<br></br>
Karvinen Tero. 2023. Infra as Code 2023 / Palvelinten Hallinta 2023 syksy. Luettavissa: https://terokarvinen.com/2023/configuration-management-2023-autumn/. Luettu 27.10.2023.<br></br>
Karvinen Tero. 2021. Run Salt Command Locally. Luettavissa: https://terokarvinen.com/2021/salt-run-command-locally/. Luettu 27.10.2023.<br></br>
Packet Coders. 2022. The Linux Return Code. Luettavissa: https://www.packetcoders.io/network-automation-and-the-linux-return-code/. Luettu 27.10.2023.<br></br>
Tutorialspoint. 2023. What is a .pid File in Linux? Luettavissa: https://www.tutorialspoint.com/what-is-a-pid-file-in-linux. Luettu 27.10.2023.<br></br>
